---
title: 'Poilis a&#8217; sireadh fiosrachaidh mu thubaist sa Mhanachainn'
date: '2021-10-04T18:00:27+01:00'
status: publish
permalink: /2021-10-04-poilis-a-sireadh-fiosrachaidh-mu-thubaist-sa-mhanachainn
author: 'Crìstean MacMhìcheil'
excerpt: ''
type: post
id: 63
thumbnail: ../uploads/2022/12/poileas.webp
category:
    - Alba
    - Lagh
tag: []
post_format: []
---
Tha na Poilis an Inbhir Nis a’ sireadh fiosrachaidh as dèidh dà thachartas oidhche Shathairne a dh’fhaodadh a bhith ceangailte.

Chaidh na Poilis a ghairm gu aimhreit ann am Beaufort Gardens anns a’ Mhanachainn mu 7.45f anns an robh grunn dhaoine an-sàs.

Chaidh fireannach, 38, a thoirt a dh’Ospadal an Rathaig Mhòir an Inbhir Nis is e air a dhroch ghoirteachadh le carbad.

Tha na Poilis dhen bheachd gu bheil an tachartas anns a’ Mhanachainn ceangailte ri chàr a chaidh dhan Chanàl Chailleanach an Inbhir Nis mu 8.55f air an aon oidhche.

Thuirt iad gun deach an càr a thogail às a’ chanàl Didòmhnaich agus nach robh duine sam bith na bhroinn.

Bu chòir do dhuine sam bith le fiosrachadh mu na thachair fòn a chur gu 101 a’ toirt seachad an àireamh 3031 airson an 2mh latha dhen Dàmhair.