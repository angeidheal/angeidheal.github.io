---
layout: page
title: Mu mo dheidhinn
permalink: /mu-mo-dheidhinn/
---

<img class="avatar" src="/images/icons/cristean.jpg" />

Fàilte dhan bhlog agam far a bhios mi a' sgrìobhadh mu dheidhinn teicneòlais Apple, na Gàidhlig agus nam pròiseactan air a bheil mi ag obair.

Is mise Crìstean MacMhìcheil. Rugadh is thogadh mi ann an Siorrachd Rois.

Cheumnaich mi bho Sabhal Mòr Ostaig ann an 2010 le BA (le Urram) ann an Gàidhlig is Leasachadh.

Ann an 2007, stèidhich mi AbairThusa[^1], a bha na chiad lìonra sòisealta Ghàidhlig, ach dhùin e ann an 2012.

Nuair a bha mi na b’ òige, cha robh mi eòlach air Gèidheil (Gàidheil LGDTC+) sam bith eile agus mar sin stèidhich mi am buidheann Bebo ‘GayGaels’ airson àite a thoirt do Ghèidheil a bhith a’ conaltradh ri chèile.

Ann an 2008, stèidhich mi am blog naidheachd LGDTC+, An Gèidheal Ùr[^2].

Ann an 2020, chruthaich mi an t‑seirbheis aimsir Ghàidhlig[^3], Aimsir.scot.

Tha mi nam bhìogan.

## Mo phròiseactan làithreach

### [An Gèidheal Ùr](https://angeidhealur.scot/)

Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail.

### [Faclair nan Gèidheal](https://faclair.lgbt/)

Faclair de bhriathrachas LGDTC+ Gàidhlig.

### [Aimsir.scot](https://aimsir.scot/)

Fiosrachadh mun aimsir.

Bha Aimsir.scot stèidhichte air an API DarkSky, a chaidh a dhùnadh le Apple anns a' Ghiblean 2023. Ghluais mi dhan API aig PirateWeather a tha fhathast fo leasachadh agus mar sin tha teanns ann nach obaraich e mar bu chòir o àm gu àm agus gun nochd cuid de rudan anns a' Bheurla fhathast.

### GitHub

'S e seo an t-ionad-tasgaidh far a bhios mi a' cumail na pròiseatan air am bi mi ag obair.

## Mo sheann phròiseactan

### AbairThusa

B' e lìonra sòisealta Gàidhlig a bh' ann an AbairThusa. Chaidh a stèidheachadh ann an 2007 ach gu mì-fhortanach dhùin e ann an 2012. Tha leth‑bhreac dheth fhathast ri lorg san tasg‑lann aig The Internet Archive.

Ma tha thu a' lorg lìonra sòisealta Gàidhlig, mholainn am frithealaiche Mastodon, An t-Ailbhean agus an aplacaid Metatext. Tha mi a-nis a' cleachdadh an seòladh-lìn [abairthusa.scot](https://abairthusa.scot/) airson an fhrithealaiche Mastodon agam fhìn.

Mura h-eil Mastodon còrdadh riut, mholainn Fòram na Gàidhlig.

### Dè tha dol?

B' e iùl-lann de thachartasan a' buntainn ris a' Ghàidhlig no a' Ghàidhealtachd a bh' anns an làrach-lìn, "Dè tha dol?".

## Fo-sgriobh

[Inbhir RSS]({{ site.baseurl }}/feed)

## Cuir fios

Faodar fios a chur thugam air <a rel="me" href="{{ site.mastodon }}" target="_blank">Mastodon</a> no [post-d](mailto:fios@criomagan.scot).

## Notaichean

[^1]: Tha leth‑bhreac dheth fhathast ri lorg san [tasg‑lann aig The Internet Archive](https://web.archive.org/web/20090205170058/http://abairthusa.ning.com/)

[^2]: B’ e Naidheachdan Pinc a th’ ainm a bh’ air bho thùs.

[^3]: Faodar ga cleachdadh sa Gaeilge cuideachd.
